Nieuwsblad: 30 juni 2005

Festa do Brazil schiet Sfinks op gang

Boechout- Vrijdag is op het Molenveld in Boechout
traditiegetrouw "Festa do Brazil", een ideale aanloop
voor een zomers festivalweekend. Zeker nu met het 30 jaar
jonge Sfinks erin geslaagd was om grootmeester Jorge
Benjor nog eens over de grote plas te krijgen. Met zijn
veertig jaar ervaring, tal van Braziliaanse hits en dans-
baarheidsfactor 10 wist rasartiest Benjor als geen ander
te bewijzen hoe je van een optreden een feest kan ma-
ken. Op de wei zorgden samba- en percussiegroepen
als Coco Ralado en Ylê de Egbà er intussen voor dat de
heupen wiegden en Rio even in Boechout leek te lig-
gen. Dit weekend zal Boechout tegelijk Buenos Aires,
Barcelona, Dubrovnik en Niger zijn, want Sfinks heeft
tal van internationale topartiesten gestrikt voor deze
dertigste editie. Ondanks een korte maar hevige re-
genbui kwam er enorm veel volk opdagen en genoot
iedereen van de zuiderse sfeer. Tijdens het festival
kan je overigens ook terecht in een klein gelegen-
heidscafé aan de Zilverenhoek, ingericht door het
actiecomité "Het Bessemgebied". Het comité heeft er
al die jaren voor gezorgd dat de festivalweide "Het
Molenveld" groen en ongeschonden bleef. Het comité
is bovendien blij dat het zo goed als zeker is dat de
gemeente eigenaar wordt van het Molenveld of het
Bessemgebied.

(WWW/CML. Foto's Dirk Laenen)